<?xml version="1.0"?>
<Article>
  <ArticleID>20120313082623</ArticleID>
  <category>others</category>
  <PageTitle>ஒளவையார் ஆத்திசூடி | Avvaiyar's Aathichudi</PageTitle>
  <MetaKeywords>ஒளவையார் ஆத்திசூடி</MetaKeywords>
  <MetaDescription>An interesting article about Avvaiyar's Aathisudi proverbs and their meanings from Rajja Rajagopalan.</MetaDescription>
  <ArticleHeading>என்னுடைய மனதில் தோன்றிய விளக்கம்</ArticleHeading>
  <ArticleDate>2012-03-13</ArticleDate>
  <Author>Rajja Rajagopalan</Author>
  <MiniDescription>அறம் செய் என்று சொல்லி இருந்தால்,  வறுமையால் பிறருக்கு உதவமுடியாதார் நிலை என்னவாகும்?  அதனால்தான் ஒளவையார், அறம் செய்ய விரும்பு..</MiniDescription>
  <Maindescription>&lt;![CDATA[&lt;p&gt;&lt;strong&gt;அறம் செய்ய விரும்பு&lt;/strong&gt;&lt;/p&gt;
&lt;p&gt;அறம் செய் என்று சொல்லி இருந்தால்,  வறுமையால் பிறருக்கு உதவமுடியாதார் நிலை என்னவாகும்?  அதனால்தான் ஒளவையார், அறம் செய்ய விரும்பு என்றார். விருப்பமில்லாமல் செய்வதைவிட,  செய்ய முடியவில்லை என்றாலும், செய்ய வேண்டும் என்று மனதார விரும்புவது மேன்மை,&lt;/p&gt;

&lt;p&gt;&lt;strong&gt;ஆறுவது சினம்&lt;/strong&gt;&lt;/p&gt;
&lt;p&gt;அப்படி அறம் செய்யும்போது, உதவி கேட்டுப் பலரும் வரக்கூடும்.  அதனைப் பளுவாக நினைத்துக் கோபம் வந்தவிடக்கூடும்.  அதனாலேயே, அடுத்ததாக ஆறுவது சினம் என்றார்.&lt;/p&gt;
 
&lt;p&gt;&lt;strong&gt;இயல்வது கரவேல்&lt;/strong&gt;&lt;/p&gt;
&lt;p&gt;அப்படித் தருமம் செய்வதனால், கர்வமோ புகழ் பெறும் ஆசையோ வந்துவிடக்கூடாது என்பதற்காகவே, செய்வதை எல்லோருக்கும் விளம்பரப்படுத்தாதே என்றார்.&lt;/p&gt;
 
&lt;p&gt;&lt;strong&gt;ஈவது விலக்கேல்&lt;/strong&gt;&lt;/p&gt;
&lt;p&gt;நாம் அறம் செய்வதைப் பார்த்து, மற்றவரும் அறம் செய்தால்,அதனைப் பொறாமையால் தடுக்க வேண்டாம் என்பது அடுத்த வாக்கு!&lt;/p&gt;
 
&lt;p&gt;&lt;strong&gt;உடையது விளம்பேல்&lt;/strong&gt;&lt;/p&gt;
&lt;p&gt;சரி, என்னிடம் நிறைய இருக்கிறது, அதனாலே கொடுக்கிறேன் என்று பகட்டு இருக்கக்கூடாது என்பதுதான் உடையது விளம்பேல்.&lt;/p&gt;
 
&lt;p&gt;&lt;strong&gt;ஊக்கமது கைவிடேல்&lt;/strong&gt;&lt;/p&gt;
&lt;p&gt;அத்தகைய உயரிய வாழ்க்கை நடத்தும்போது, சோதனைகள் வரலாம். எனினும் அறம் செய்யும் ஊக்கத்தைக் கைவிடக் கூடாது என்பது அடுத்த உரை!&lt;/p&gt;
 
&lt;p&gt;&lt;strong&gt;எண் எழுத்து இகழேல்&lt;/strong&gt;&lt;/p&gt;
&lt;p&gt;ஆங்கோர் ஏழைக்கு அறிவு கொடுத்தல் மிகப்பெரிய அறம். அதனால், எண்ணும் எழுத்தும் உயர்த்தும் கல்விப் பணி செய்க!&lt;/p&gt;
 
&lt;p&gt;&lt;strong&gt;ஏற்பது இகழ்ச்சி&lt;/strong&gt;&lt;/p&gt;
&lt;p&gt;அவ்வாறு பிறருக்குத் தியாகம் செய்வதை விடுத்து,  பலனை எதிர்பார்த்து, அதற்காக கடமை ஏற்பது இகழ்ச்சி!&lt;/p&gt;
 
&lt;p&gt;&lt;strong&gt;ஐயம் விட்டு உண்&lt;/strong&gt;&lt;/p&gt;
&lt;p&gt;(அப்படி அறம் செய்தும் எனக்குத் துன்பம் வருகிறதே என்றெல்லாம் குழம்பாமல்) நிச்சயமான மனதுடனே, வாழ்க்கையில் வருவதை ஏற்று அனுபவி (உண்).&lt;/p&gt;
 
&lt;p&gt;&lt;strong&gt;ஒப்புர ஒழுகு&lt;/strong&gt;&lt;/p&gt;
&lt;p&gt;அவ்வாறு நல்லோரது எதிர்பார்ப்பிற்கு ஏற்ற வகையில் வாழ்!&lt;/p&gt;
 
&lt;p&gt;&lt;strong&gt;ஓதுவது ஒழியேல்&lt;/strong&gt;&lt;/p&gt;
&lt;p&gt;இந்த அறிவினைப் பிறருக்கும் தனக்கும் எப்போதும் கற்பிப்பதை நிறுத்தாதே!&lt;/p&gt;
 
&lt;p&gt;&lt;strong&gt;ஒளவியம் பேசேல்&lt;/strong&gt;&lt;/p&gt;
&lt;p&gt;அதனை விடுத்து,  மாறான, தவறான கருத்தினைப் பேசாதே!&lt;/p&gt;
 
&lt;p&gt;&lt;strong&gt;அஃகஞ் சுருக்கேல்&lt;/strong&gt;&lt;/p&gt;
&lt;p&gt;அத்தகைய உயரிய வாழ்வினால்,   (அஃகம் = அகம்)  உள்ளம் சுருங்காமல், பரந்து  இருக்கட்டும்!&lt;/p&gt;
 
&lt;p&gt;&lt;strong&gt;ஆத்திசூடி&lt;/strong&gt; - ஆதாரமாகிய அத்தகைய அறிவுத் தீயினை சூடிக்கொள்!&lt;/p&gt;

]]&gt;</Maindescription>
  <AMonth>March</AMonth>
  <AYear>2012</AYear>
</Article>